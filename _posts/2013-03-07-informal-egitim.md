---
layout: post
title: İnformal Eğitim
date: 2013-03-07 22:30
author: admin
comments: true
tags: [Eğitim Bilimleri, Eğitim Bilimleri, kpss, kpss eğitim bilimleri]
---
Bu konuda Eğitim Türlerinden informal eğitimi ele alacağız.

Bireyin gelişiminde ve bireysel farklılıkların oluşmasında kalıtım, tarihsel zaman ve çevre önemli bir etkiye sahiptir. Bu değişkenler bireyin gelişimini ve özelliklerini etkiler. Bireyin çevresiyle olan etkileşimi ve bireyde meydana gelen değişiklikler hem bu özelliklerin oluşmasına katkı sağlar hem de bu etkileşim eğitimin kapsamında değerlendirilebilir.

<strong>Bireyin çevresiyle gelişigüzel etkileşimi informal eğitim kapsamındadır.</strong>
<ul>
	<li>İnformal eğitimde önceden hazırlanmış belli bir plan yoktur. Birey, hayatın içinde sosyal etkileşim sonucunda gerekli bilgi, beceri ve tutumları kazanır. Örneğin; çırak ustasından bazı becerileri gözleyerek, yaparak, yaşa¬yarak öğrenir. Ustanın belli bir programı, planı yoktur; usta da kendi ustasından öğrendiği yolla çırağına öğretir. Evde anne kızına, evlendiğinde evinde gerekli olan becerileri, yine kendi annesinden gördüğü yolla uygular. Erkek çocuk babasına bakarak ondan sigara iç-meyi, oyun gruplarında liderliği, paylaşmayı, bayramlarda ve özel günlerde milli, dini değerleri ve nasıl davranması gerektiğini öğrenir.</li>
	<li>İnformal eğitimde, eğitim için ayrılmış belli bir mekân yoktur. Eğitim; evde, sokakta, otobüs durağında, alışveriş merkezinde kısacası her yerde gerçekleşebilir.</li>
	<li>İnformal eğitimde istenmeyen birtakım özellikler ortaya çıktığında bunun nereden kaynaklandığını bulmak oldukça zordur.</li>
	<li>Bunun yanında olumlu özellikler kadar olumsuz özellikler de öğrenilir.</li>
	<li>Öğretimde belirlenmiş belli yöntem ve teknikler yoktur, yöntem tecrübelere dayalıdır.</li>
	<li>İnformal eğitimde herkes öğretmendir.</li>
	<li>Doğal ortamda kendiliğinden gerçekleşmesi informal eğitimin belirgin bir özelliğidir.</li>
</ul>
