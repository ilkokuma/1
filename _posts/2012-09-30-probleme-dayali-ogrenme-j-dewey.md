---
layout: post
title: PROBLEME DAYALI ÖĞRENME J.DEWEY
date: 2012-09-30 00:23
author: admin
comments: true
tags: [egitim]
---
<strong>Probleme dayalı öğrenme</strong>, yapısalcılığa dayanmaktadır ve yapısalcılık gibi Dewey ve Piaget’in çalışmaları doğrultusunda ortaya çıkmıştır.
Probleme dayalı öğrenmede, ortaya atılan problemin ilgi ve merak uyandırıcı olması bir ön koşuldur. Piaget’e göre öğrenme bireylerin şaşkınlık ortamından düşünme ile çıkmalarının sonucunda gerçekleşen bir durumdur. Farklı ve daha önce karşılaşılmayan bir problem, öğrenci ilgisini çekmekte, güdülenmeyi (motivasyonu) artırmaktadır.
İlk bakışta şaşkınlık tüm öğelerin birbirine karıştırılması gibi görülse de esasen sonuca doğru gelindiğinden derleyici ve toparlayıcı bir fonksiyona sahiptir.
Problem çözmeyi temel alan bir öğretim tasarımında, değişmeye açık beceriler, bir takım davranış ve değerler, deneysel bilgiler ve deneysel beceriler, gerçek dünya tecrübesi, disiplinlerarası bilgi önemli değişkenlerdir.
<h2>Probleme Dayalı Öğrenmenin Temel Özellikleri</h2>
<ul>
	<li>Öğretime bir problem ile başlanır.</li>
	<li>Problem ile öğrencinin dünyası arasında bağlantı kurulur.</li>
	<li>Problem disiplinler üzerinde değil yalnızca konu üzerinde organize edilir.(sınırlandırılır)</li>
	<li>Öğrencilere probleme şekil vermeleri ve çözümü baştan sona yönetmeleri için tam yetki verilir.</li>
	<li>Öğrencilere performansları ve çözümleri hakkında sürekli bilgi ve açıklamalarda bulunulur.</li>
	<li>Bir problem etrafında öğretimi gerektirdiği için bütüncül bir yapısı vardır ve özellikle bilişsel düzeyleri vurgular.</li>
	<li>Aktif öğrenme süreçlerindeki yaşantıları kolaylaştıran bir yapısı bulunmaktadır.</li>
	<li>Karar verme ve eleştirel düşünme gibi üst düzey düşünme becerilerini ve motivasyonu geliştirir. Yaşam boyu öğrenme yeteneği sağlar.</li>
</ul>
<h2>Probleme dayalı öğrenmede bir takım aşamalar izlenir.</h2>
1.Problemi hissetme, tanıma ve tanımlama
2.Gerekli bilgileri toplama
3.Problemin köküne inme
4.Çözüm yollarını ortaya koyma
5.En iyi çözüm yolunu seçme
6.Problemi çözme
Problemin çözüm yolunun tek olmaması, aktif öğrenmeyi temel alması, işbirliğine açık olması önemli noktalarıdır.
Aynı zamanda problem durumunun sık sık değişmesi öğrencilerin yeni gelişmeleri tekrar gözden geçirmelerine öğrenmeyi dolayısıyla bilgiyi güncelleştirmelerine olanak tanır.
Bütün bu aşamalarda öğretmen öğrencilerin öğrenmesini yönlendiren bilişsel rehber ve danışman konumundadır.
