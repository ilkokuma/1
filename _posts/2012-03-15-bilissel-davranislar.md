---
layout: post
title: Bilişsel Davranışlar
date: 2012-03-15 23:57
author: admin
comments: true
tags: [analiz, bilme, bloom taksonomisi basamaklar, Eğitim Bilimleri, Eğitim Bilimleri, kavrama, sentez basamakları]
---
Zihinsel süreçlerle ilgili davranışlardır.
<strong>Bloom</strong>’a göre bilişsel alan davranışları aşamalı bir şekilde basitten karmaşığa, kolaydan zora doğru bir sıra halindedir. Bu sıralama (taksonomi) şöyledir:

<strong>Bilgi:</strong> Bilgiyi olduğu gibi tekrar etmektir. Öğrenme, hatırlama, tanıma… Bu düzeyde öğrenci kendinden bir şey katmaz.

<em>Örnek</em>: Ağırlık ölçülerini söyleme, Karadeniz bölgesinde yetişen tarımsal ürünler bilgisi , program geliştirmedeki temel kavramları hatırlayabilme

<strong>Kavrama:</strong> Bilgiyi kendi cümleleri ile ifade etme, kendisine ait örnekler vermektir. Kavrama düzeyinde kazanılan davranışların öğrenci tarafından özümsenmesi, kendisine mal edilmesi, anlamının yakalanması söz konusudur.
Örnek: Dilbilgisi kurallarını kavrayabilme, okuduğu bir parçayı yorumlayabilme, Türkiye’nin nüfus artışı ile ilgili verileri yorumlayabilme, Okuduğu bir metne başlık bulabilme, bir yazının ana fikrini söyleme.

<strong>Uygulama</strong>: Bilgileri yeni bir sorunun çözümünde kullanmak, bilgileri yeni duruma uygulamaktır. Bu düzeyde öğrencinin bilgi ve kavrama basamağında kazandığı davranışlara dayanılarak kendisinden yeni bir sorunu çözmesi istenmektedir.
<em>Örnek</em>: Bir kişinin tansiyonunu ölçme, üçgenin alanını hesaplayabilme, Coğrafya dersinde yaşadığı ilin haritasını çizebilme, kimya dersinde verilen deneyi yapabilme, fizikle dersinde kuvvetle ilgili problemleri çözebilme

<strong>Analiz ( Çözümleme )</strong> : Parçalara ayırma, parçalar arasındaki farklılıkları bulma, benzerlik – farklılık ve ilişkileri saptamaktır. Birey durumu kendisi çözümler. Başkasının bilgilerini tekrarlamaz. Akıl yürüterek sonuca ulaşır.

Örnek: Farklı eğitim programlarını kıyaslayabilme,cümleyi öğelerine ayırabilme, kimya dersinde doğal bir bileşiği elementlerine ayırabilme

<strong>Sentez (Birleştirme):</strong> Çözümlemenin  karşıtıdır. Küçük parçaları birleştirerek yeni bir şey ortaya çıkarmaktır. Orijinal bir fikir üretmek anahtar kavramdır. Kişi, yeni fikirler ekleyerek yeni şeyler ortaya çıkarır.

Örnek: Yeni bir eğitim programı hazırlayabilme, özgün bir kompozisyon yazabilme, 7 ile bölünebilme için yeni bir bölünme kuralı meydana getirme

<strong>Değerlendirme:</strong> Bir ürünü belli ölçütlere göre eleştirmektir. Bu değerlendirme sentez sonucuna; iç ve dış ölçütlere göre yapılır.

Örnek: Bir eğitim programını program tasarısı hazırlama sürecinde yapılması gerekenlere göre eleştirebilme, bir köşe yazısını belirli ölçütlere göre eleştirebilme

&nbsp;
<table width="100%" border="1" cellspacing="0" cellpadding="0"><colgroup> <col width="261" /> <col width="646" /> </colgroup>
<tbody>
<tr>
<td colspan="2" width="907" height="42">ANAHTAR KAVRAMLAR TABLOSU</td>
</tr>
<tr>
<td colspan="2" width="907" height="26">BİLİŞSEL ALAN</td>
</tr>
<tr>
<td width="261" height="26">Bilgi</td>
<td width="646">Bilgiyi hatırlatma, tanıma, aynen aktarma</td>
</tr>
<tr>
<td width="261" height="26">Kavrama</td>
<td width="646">Bilgiyi yorumlama, açıklama, çevirme, yordama, yeniden kelimelere dökme, tahmin etme</td>
</tr>
<tr>
<td width="261" height="26">Uygulama</td>
<td width="646">Bilgiyi transfer etme, kullanma</td>
</tr>
<tr>
<td width="261" height="26">Analiz</td>
<td width="646">Öğelere ayırma, sınıflandırma, ilişki kurma, inceleme</td>
</tr>
<tr>
<td width="261" height="26">Sentez</td>
<td width="646">Yeni bilişsel içerik oluşturma, tasarım, yaratma, özgünlük</td>
</tr>
<tr>
<td width="261" height="26">Değerlendirme</td>
<td width="646">İç ve dış ölçütler açısından değerlendirme, hüküm verme</td>
</tr>
<tr>
<td colspan="2" width="907" height="26">DUYUŞSAL ALAN</td>
</tr>
<tr>
<td width="261" height="26">Alma</td>
<td width="646">Tepki vermeden uyarıcıların farkında olma, dikkat etme</td>
</tr>
<tr>
<td width="261" height="26">Tepkide bulunma</td>
<td width="646">Uyarıcılara karşı tepki verme, ilgili olma</td>
</tr>
<tr>
<td width="261" height="26">Değer verme</td>
<td width="646">Uyarıcılar arasında seçici olma, bazı uyarıcılara önem verme, başka bilgi ya da değerlere kıyasla tercihte bulunma</td>
</tr>
<tr>
<td width="261" height="26">Örgütleme</td>
<td width="646">Değerleri kendi değerleriyle birleştirme, organize etme</td>
</tr>
<tr>
<td width="261" height="26">Kişilik Haline Getirme (Niteleme)</td>
<td width="646">Karakter haline gelme, dünya görüşü olarak ortaya koyma, yaşam felsefesine dönüştürme</td>
</tr>
<tr>
<td colspan="2" width="907" height="26">DEVİNİŞSEL ALAN</td>
</tr>
<tr>
<td width="261" height="26">Algılama(Uyarılma)</td>
<td width="646">Psikomotor hareket olmadan olayı zihinsel olarak algılama, beceri birimlerinin farkına varma</td>
</tr>
<tr>
<td width="261" height="26">Hazırlık (Kurulma)</td>
<td width="646">Yapılacak harekete zihinsel, duygusal ve psikomotor olarak motive olma, bedensel olarak hazır olma</td>
</tr>
<tr>
<td width="261" height="26">Kılavuz Denetiminde Yapma</td>
<td width="646">Yapılacak işi rehber denetiminde yapma</td>
</tr>
<tr>
<td width="261" height="26">Mekanikleşme</td>
<td width="646">Rehbere ihtiyaç duymadan kendi kendine yapma</td>
</tr>
<tr>
<td width="261" height="26">Beceri Haline Getirme</td>
<td width="646">Kendi kendine takılmadan, tereddüt etmeden yapma, istenen standartlarda gerçekleştirebilme</td>
</tr>
<tr>
<td width="261" height="26">Uydurma</td>
<td width="646">Öğrenilen bir şeyi yeni duruma uygulama, pratik kazanma</td>
</tr>
<tr>
<td width="261" height="26">Yaratma</td>
<td width="646">Orjinal bir beceri veya ürün ortaya koyma</td>
</tr>
</tbody>
</table>
&nbsp;

&nbsp;
<div>Not: içerik <a href="http://www.oguzhanhoca.com/" rel="nofollow" target="_blank">oguzhanhoca.com’a </a>aittir</div>
