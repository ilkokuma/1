---
layout: post
title: İnatçı Çocuklarla Baş Etmek
date: 2012-07-15 13:07
author: admin
comments: true
tags: [Rehberlik ]
---
<a href="http://egitimvaktim.com/dosyalar/2012/07/544996_484969018197688_116432482_n.jpg">
<img title="544996_484969018197688_116432482_n" src="http://egitimvaktim.com/dosyalar/2012/07/544996_484969018197688_116432482_n.jpg" alt="" width="100%" height="403" /></a>

Bu yazıda çocuklarda görülen inatçılık konusu üzerinde duracağız. Konuda çocuğum çok inatçı, söz dinletemiyorum ne yapmalıyım sorularına cevap bulacaksınız.<a href="http://egitimvaktim.com/dosyalar/2012/07/544996_484969018197688_116432482_n.jpg">
</a> Konuyu yedi madde olarak ele almış bulunuyoruz umarız içerik faydalı olur.

<strong>1.</strong> Her şeyden önce bu durumda soğukkanlılığınızı korumaya çalışın. Derin bir nefes alın ve içinizden ?
O sadece bir çocuk? deyin. Öfkeli bir tavır takınmayın, yumuşak ve uzlaşmacı bir ses tonuyla konuşmaya özen gösterin. Kesinlikle başarısız olacağınızı aklınıza getirmeyin.

<strong>2</strong>. Sahada olmadığınızı ve futbol oynamadığınızı unutmayın; her ikiniz de kazanabilir, her ikiniz de amacınıza ulaşabilirsiniz. Amacınız ona, kimin güçlü kimin güçsüz olduğunu ispatlamak değil, o anda elde edemeyeceği bir şeyden vazgeçmesini sağlamak olmalı.

<strong>3</strong>. İstediği şeyi neden yapamayacağınızı basit bir şekilde açıklayın ve bu açıklamayı yaparken mutlaka bu durumdan dolayı ne kadar üzgün olduğunuzu belirtin. Onun istediği şeyi sizin de istediğinizi ama koşulların buna izin vermediğini söyleyin. Duygularını paylaştığınızı bilmek onu hem rahatlatacak, hem de sizi ona karşı sürekli engeller koyan bir düşman olarak görmesini engelleyecektir.

<strong>4.</strong> Ona kararlı ve tutarlı, fakat mutlaka sevecen bir tavırla yaklaşın. Önce ?hayır? dediğiniz bir şeye sonradan ?evet? derseniz çocuğunuz bunu size karşı sürekli kullanmaya başlayacaktır. Başka zaman ve durumlarda da siz pes edene kadar da sizinle çatışmaya devam edecektir.

<strong>5.</strong> Ona gerekli açıklamaları yaptıktan, üzgün olduğunuzu söyledikten ve bu konuda kararlı olduğunuzu hissettirdikten sonra biraz zaman tanıyın. Bir süre sonra yeniden istediğini elde etmek konusunda sizinle inatlaşmaya başlarsa hiç tepki vermeyin. Birkaç denemeden sonra vazgeçecektir.

<strong>6.</strong> Çocuğunuz herşeye rağmen sizinle inatlaşmaya devam ediyorsa, dikkatini istediği şeyden başka bir noktaya çekmeye çalışın. Bu bir çizgi film, bir kuş, bir kedi, sevdiği bir yiyecek veya oyun vb. herhangi birşey olabilir. Çocuğunuz sakinleşene kadar ilgisini çekebilecek değişik alternatifler deneyebilirsiniz. Bu küçük yaştaki çocuklarda daha çok geçerlidir. Ancak, okul yaşına kadar, hatta bazen daha sonrasında bile bu yöntemin yararını görebilirsiniz.

<strong>7.</strong> Çocuğunuza seçenek sunun, böylece onu bağımsız bir birey olarak tanıdığınızı, onun kararlarına saygı duyduğunuzu düşünecektir. Kendisiyle ilgili kararları verebildiğini ve onun seçimine öncelik tanındığını düşünerek inatlaşmaktan vazgeçecektir. Siz de makul bir kaç seçenekten birini kabul ettirebildiğiniz için kendinizi rahat hissedeceksiniz.
