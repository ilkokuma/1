---
layout: post
title: Formal Eğitim
date: 2013-03-17 23:51
author: admin
comments: true
tags: [Eğitim Bilimleri, Eğitim Bilimleri, kpss, kpss eğitim bilimleri, örgün eğitim, Örgün ve Yaygın Eğitim Arasındaki Farklar, yaygın eğitim]
---
Daha önceki konumuzda <a title="Eğitim nedir?" href="http://egitimvaktim.com/egitim-nedir-egitim-turleri-nelerdir">Eğitim Nedir?</a> sorusuna cevap vermiştik. Bu konuda ise eğitim türlerinden olan formal eğitimi ele alacağız.
<ul>
	<li>Daha önceden belirlenmiş bir plan vardır ve eğitim etkinlikleri bu plan doğrultusunda gerçekleştirilir. Yine bu plan dâhilinde yapılan eğitim değerlendirildiğinden istenmeyen özelliklerin nereden kaynaklandığını belirlemek informal eğitime göre çok daha kolaydır.</li>
	<li>Formal eğitim belli bir mekân içerisinde gerçekleşir, yani kurumsaldır. Eğitimin gerçekleştiği bu mekânlar (kurumlar) da okullardır. Okullar, istenmeyen özelliklerin nispeten arındırılmış olduğu, kontrollü ortamlar olarak düşünülebilir. Bu ortamlarda eğitim planlarında öngörülen özellikler, belli yöntem ve tekniklerle bireylere kazandırılır.</li>
	<li>Profesyonel öğreticiler olarak öğretmenler vardır, öğretmenler, eğitim ve öğretim işinde yetiştirilmiş, yöntem ve teknikleri bilen, kullanan öğreticilerdir.</li>
	<li>Formal eğitimde değişik aralıklarla ve zamanlarda değerlendirme yapılarak eğitim ve öğretimin kalitesi artırılmaya, planlarda öngörülen hedeflere ulaşılmaya çalışılır.</li>
</ul>
<strong>Formal eğitim örgün ve yaygın eğitim olmak üzere ikiye ayrılır.</strong>
<h2>I. Örgün Eğitim</h2>
Belli bir yaş grubundaki bireylere, Milli Eğitimin amaçlarına uygun olarak hazırlanmış eğitim programlarıyla okul çatısı altında düzenli olarak yapılan eğitimdir. <strong>Okul öncesi, ilköğretim, ortaöğretim, yükseköğretim</strong> örgün eğitim sistemi içinde yer alır.
<h2>II. Yaygın Eğitim</h2>
Örgün eğitim sistemine hiç girmemiş, bu sistemin herhangi bir kademesinde bulunan veya bu kademelerden ayrılmış olan kişilere ilgi ve gereksinim duydukları alanlarda yapılan eğitimdir<strong>. Halk eğitim kursları, bankalarda, fabrikalarda çalışanlara yönelik olarak düzenlenen hizmet içi eğitim etkinlikleri, özel veya resmi kurslar yaygın eğitim içerisinde</strong> değerlendirilir.

<strong>Hizmet içi Eğitim, Halk Eğitimi, Mesleki Eğitim</strong> bu kapsamdadır.
<h2>Örgün ve Yaygın Eğitim Arasındaki Farklar</h2>
Örgün eğitim ile yaygın eğitimi birbirinden ayıran en önemli iki özellikten biri örgün eğitimin süreklilik arz etmesi, diğeri belli yaş gruplarına yönelik olmasıdır. Örgün eğitimde belli yaş grupları vardır ve eğitim etkinlikleri bu grupların özelliklerine göre planlanır. Yaygın eğitimde (örneğin resim kursunda) farklı yaş gruplarından insanlar yer alabilir, örgün eğitim süreklidir, öğrenci bir öğretim basamağını bırakarak başka bir basamaktan devam edemez. Örneğin; hiçbir öğrenci ilköğretimi bitirmeden ortaöğretime gidemez. Yaygın eğitimde ise kişi istediği bir özelliğe yönelik olarak program seçebilir, örneğin; bilgisayar kursuna gidebilir, buna devam ederken yabancı dil kurslarını da tamamlayabilir. Bireylerin yabancı dil kurslarına devam etmesi için bilgisayar kursunu bitirme zorunluluğu yoktur.

&nbsp;
